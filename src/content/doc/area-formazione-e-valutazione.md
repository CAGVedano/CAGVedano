---
section: Attività
title: Area Formazione e Valutazione
description: ""
order: 27
---

L’Aquilone investe molto nello sviluppo di piani formativi che coinvolgano in maniera attiva e partecipata i propri operatori, **ritenendo importante rinforzare costantemente le competenze di coloro che lavorano in ambito educativo, psicologico e sociale**. A garanzia di una formazione idonea, qualificata e continua dei propri operatori, la Cooperativa ha istituito un’apposita Area Formazione. La responsabile d’Area, in collaborazione con i coordinatori e gli altri responsabili della Cooperativa, raccoglie costantemente i bisogni formativi del personale, ricercando e proponendo a soci e lavoratori qualificate e pertinenti opportunità formative esterne oppure, quando possibile, progettando e gestendo direttamente formazioni interne all’organizzazione che consentano un’approfondita condivisione teorica e metodologica ed una puntuale rispondenza alle reali esigenze degli operatori. Ogni anno la cooperativa partecipa al bando **FON.COOP** attraverso il quale riesce ad erogare una formazione continuativa e specifica a soci e dipendenti su diverse tematiche.

**Nel corso degli anni la Cooperativa ha maturato diverse esperienze e competenze che hanno portato la stesura di progetti formativi rivolti a genitori, operatori sociali e personale scolastico**. Per citarne alcuni tra i più recenti:

- "Virtualmente compatibili" Formazione condotta dalla Dott.ssa Silvia Levati e Dott. Matteo Zanon
    Un’occasione per conoscere più da vicino il mondo dei social, dei videogiochi e delle nuove tecnologie che caratterizzano il vivere quotidiano dei nostri giovani. Esplorazione delle frontiere dell’intrattenimento e della comunicazione in equilibrio tra opportunità e rischio, con la voglia di essere attori presenti e non solo spettatori distanti. Formazione per genitori ed operatori condotta in maniera interattiva attraverso il dialogo costante tra gli esperti.
- "I disturbi dell’apprendimento, strategie e strumenti2. (Progetto Lego) formazione condotta dalle Dott.sse Valentina Cioni e Alice Regalia
- Serate formative dedicate a docenti e genitori, sul tema “Strumenti Digitali per lo studio”, volte ad approfondire il tema DSA e ad offrire competenze pratiche sulla conoscenza ed utilizzo di software specifici per lo studio. Possibilità di una consulenza individuale per approfondire i temi trattati e per impostare il lavoro a casa adeguandolo il più possibile alle caratteristiche e alle risorse dei propri ragazzi.
- Formazione per operatori ed operatrici di Assistenze scolastiche "L’Educatore a scuola" condotta dalla dott.ssa Licia Vitale
- Formazione per operatori ed operatrici di Assistenze scolastiche "dal Pei alla Relazione educativa" condotta dalla dott.ssa Paola Paratore
    Incontri formativi per operatrici ed operatori della Cooperativa L’Aquilone di assistenze scolastiche in ogni ordine e grado condotti attraverso una metodologia partecipativa e collaborativa.
- Supervisione pedagogica Insegnanti condotta dalla Dott.ssa Licia Vitale
    Incontri di osservazione e supervisione per gruppi di insegnanti (dall’infanzia alla scuola primaria)
- Formazione Servizi di Doposcuola condotta da Dott.ssa Paola Paratore e Dott.ssa Stefania Mattiroli
    Incontri formativi per educatori della cooperativa che si occupano di servizi pomeridiani per minori.
- Formazione Progetto Sakido
    Serate/incontri incentrate sull’esplorazione delle nuove realtà che costituiscono il tessuto di riferimento degli adolescenti di oggi, con particolare attenzione alle nuove esperienze che possono diventare anche nuove frontiere di rischio. Alcuni dei temi trattati:
    - Videogiochi e nuove tecnologie
    - Nuove sostanze psicoattive
    - Ritiro sociale in adolescenza
    - Cyberbullismo
- Formazione "Pensiero divergente e creativo" condotta dalla dott.ssa Wanda Ferraro
    Formazione condotta per un gruppo di insegnanti in cui si promuove la messa in gioco di “pensieri” creativi.
    Non osservare da un unico punto di vista, ma sperimentare tecniche e possibilità di lavoro anche attraverso uso di materiali e strumenti non convenzionali.
- Formazione "Lupus in Tabula" condotta dal dott. Matteo Zanon
    Incontri laboratoriali in cui sperimentare in prima persona per riscoprire e valorizzare l’esperienza del gioco in gruppo come strumento di espressione, comunicazione e prosocialità.
    Sperimentazione diretta di giochi da tavolo non convenzionali, attraverso cui chi lavora con adolescenti e bambini riscopre la valenza educativa del gioco.
- Formazione Assistenze domiciliari minori condotta da Dott.ssa Laura Cazzani e Dott.ssa Antonella Marzioli
    Incontri formativi e di supervisione per Educatrici ed Educatori della cooperativa L’Aquilone attraverso lo strumento della psicomotricità e momenti di supervisione dei casi.
- Formazione sul tema delle dipendenze condotta dalla dott.ssa Michela Prando
    Formazione per operatrici ed operatori sociali che lavorano in progetti/servizi che intercettano giovani che fanno uso/abuso di sostanze. Una panoramica sul mondo delle sostanze (legali, come l’alcool, ed illegali) ed i loro effetti sul neurosviluppo dei giovani. Un affondo anche sulla tematiche del gioco d’azzardo.