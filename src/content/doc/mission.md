---
section: "L'Aquilone"
title: La nostra Mission
description: ""
order: 12
---

Siamo L'Aquilone, una Cooperativa Sociale vissuta e partecipata da persone che lavorano in stretta sinergia con il territorio, sin dal 1993.

Coprogettiamo interventi educativi, psicologici, sociali e culturali che siano in grado di favorire un cambiamento,creando opportunità ed intercettando i desideri delle giovani generazioni, delle famiglie e degli adulti che incontriamo.

Crediamo nel lavoro con le persone, in una dimensione di comunità che negli anni ci ha riconosciuto capaci di costruire una rete sociale importante. Condividiamo un modo di lavorare e relazionarci che permetta di individuare interessi comuni e attivare la ricerca di risorse umane, economiche e strutturali.

Scegliamo di investire nella continuità dei nostri interventi e nella professionalità e preparazione delle nostre lavoratrici e lavoratori, nonostante la precarietà e il discontinuo investimento pubblico che circondano il settore socio-educativo. 

Sosteniamo il diritto di ogni persona di essere nella condizione di vivere con serenità il proprio presentee di scegliere liberamente il proprio futuro.